---
search: true
categories: 
  - Jekyll
layout: single
---

Boş bardağın bile dolu tarafı vardır derler,<br>
Elinde boş bir bardak olması gibi mesela.<br>
Ektiğin umutlara<br>
O boş bardakla su verirsen<br>
Bil ki, yavaş yavaş solacaklar<br>
Kuruyacaklar,<br>
Kapkara olacaklar sonra.<br>
Ve tutunamayıp düşecekler, ağacının dibine.<br>
Bazısı oracıkta toprağa karışırken,<br>
Diğerleri en ufak esintide havalanacak, uçup gidecek;<br>
Bir başka yerde karışacaklar toprağa.<br>
Sen yeni umutları sulamaya çalışırken,<br>
Unutacaksın o bir gün uçup giden umudu.<br>
Daha da kötüsü,<br>
Bazen, o umudu<br>
Unuttuğunu bile bilmeyeceksin.<br>
Ne umutlar yetiştirmeye çalıştık,<br>
Ne umutlar soldu,<br>
Hangilerini unuttuk acaba ?<br>

Kim bilir..<br>
